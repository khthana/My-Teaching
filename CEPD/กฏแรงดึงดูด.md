ผู้ชายคนนึงเขาตื่นขึ้นมาพร้อมกับเปิดถังขยะแล้วเอาขยะมาถูๆ ตัวเท่านั้นยังไม่พอ เขาเดินตรงไปที่ท่อระบายน้ำ เปิดฝาท่อ แล้วตักเอาน้ำเน่าในนั้นมาอาบ เสร็จแล้วเขาก็ออกไปทำงาน กลางวันเขารู้สึกตัวแห้งๆ เลยหาน้ำถูพื้นของแม่บ้านมาราดตัวให้ชุ่ม ตกเย็นกลับมาบ้าน พอใกล้จะนอน เขาก็ยังเอาน้ำเน่าที่เหลือเมื่อเช้ามาราดตัวอีกครั้ง...ก่อนจะหลับตาลงพร้อมกับความสงสัยทุกคืนว่า“เมื่อไหร่ตัวข้าจะหอมซะทีวะ?”

ชายคนที่พูดถึงไม่มีตัวตนจริงๆ แต่จะบอกว่าเราหลายคนอาจเผลอทำพฤติกรรมคล้ายๆ ผู้ชายคนนี้โดยไม่รู้ตัว
อ่ะจิงดิ?
เราตื่นขึ้นมาพร้อมกับเปิดดูข่าวร้ายๆ ลบๆ ในทีวี
นั่งจิบกาแฟหน้าหนังสือพิมพ์ที่พาดข่าวอาชญากรรม
ขึ้นรถเปิดวิทยุ คนจัดรายการประโคมข่าวเศรษฐกิจแย่ๆ ให้ฟัง
กลางวันเรานั่งนินทาเจ้านายกับเพื่อนร่วมงาน
กลับบ้านมา เราก็หลับไปพร้อมกับละครตบตีกัน ที่วันๆ ตัวละครไม่ต้องทำงาน
คิดแต่เรื่องแย่งสามีภรรยาชาวบ้าน
แล้วเราก็ได้แต่นอนสงสัยว่า “ทำไมไม่มีเรื่องดีๆ เกิดขึ้นกับฉันบ้างวะ?”

ชีวิตมันจะดีได้ไง ในเมื่อเราเอาแต่ของแย่ๆ พลังงานลบๆ เข้าไปในความคิด
“ชั่วโมงแรก” กับ “ชั่วโมงสุดท้าย” ของวันนั้นเป็นอะไรที่สำคัญมาก
ชั่วโมงแรกจะเป็นดังหางเสือที่กำหนดอารมณ์ของวันนั้น
ชั่วโมงสุดท้ายจะเป็นตัวสรุปเรื่องราวของทั้งวันนั้น
ถ้าเราใช้กาแฟปลุกสมอง
ถ้าเราใช้อาหารปลุกร่างกาย
เราก็ต้องใช้ “เรื่องราวดีๆ” ปลุกพลังใจ

ซิก ซิกล่าร์ ปรมาจารย์ด้านความสำเร็จระดับโลกพูดเรื่องนี้ไว้ได้ดีมากครับ
เขาถามว่า “คุณจะยอมให้ใครก็ไม่รู้ เดินเข้ามาในบ้านแล้วทิ้งขยะถุงใหญ่ไว้ในห้องนั่งเล่นในบ้านเรามั้ย?
แน่นอนว่าไม่มีใครยอม...

แล้ว ซิก ซิกล่าร์ ก็ปิดท้ายด้วยประโยคเด็ดว่า
“ถ้าคุณไม่ยอมให้ใครเอาขยะมาทิ้งในบ้าน
แล้วเรื่องอะไรคุณจะยอมให้ใครก็ไม่รู้เอาขยะมาทิ้งในจิตใจ?”

อ่านหนังสือดีๆ สักนิดยามเช้า ฟังเพลงปลุกพลังสักหน่อย
แล้วก้าวออกจากบ้านพร้อมคำถามดีๆ ที่จะเป็นหางเสือของวันนี้ว่า
”วันนี้จะมีเรื่องอะไรดีๆ เกิดขึ้นกับเราบ้างนะ?

ถึงที่ทำงานแล้วอยู่ให้ห่างจากคนที่ชอบจับกลุ่มกันบ่นๆๆ
ตั้งใจทำงานให้เต็มที่ เพราะเรามาทำงานไม่ได้มาเล่น
กลับบ้านมาหาอะไรเบาๆ ประเทืองปัญญา ปิดท้ายวัน
แล้วหลับไปพร้อมกับเรื่องราวดีๆ

อยากมีสุขภาพดี เรายังพิถีพิถันเลือกอาหารที่จะเอามาใส่ปาก
อยากมีชีวิตที่ดี เราก็ต้องพิถีพิถันเลือกสิ่งที่จะเข้าไปอยู่ในความคิดของเรา
ลองทำดูครับ แล้วชีวิตคุณจะเปลี่ยนแปลงไปในทางที่ดีอย่างแน่นอน..

ชีวิตเราทุกคนอยู่บนลำแข้งของเราเองนะ..
หาใช่ขึ้นอยู่กับใครทั้งนั้น..อยากได้ดี จงทำสิ่งดีดีเพื่อตัวเองสิ
เริ่มตั้งแต่วันนี้นะ
หัดคิดดีดีซะ..
หัดพูดดีดีซะ..
หัดทำดีดีซะ
ขอจงได้ดีกันทุกคน เทอญฯ
