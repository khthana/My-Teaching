โค้ชซีอีโอให้เป็นโค้ช

9 March 2015 at 07:40
“โค้ช เกรียงศักดิ์คะ  หลังจากที่คุณโค้ชดารินมาครบหกเดือนแล้ว  ครั้งนี้เป็นครั้งสุดท้าย  ดารินอยากหารือเรื่องการที่จะไปโค้ชคนที่รายงานตรงกับดารินค่ะ”

“คุณดารินมีแผนอะไรในใจครับ”

“ดารินมีลูกน้องตรงสี่คน  แต่ว่ายังไม่แน่ใจว่าจะเริ่มโค้ชกี่คนดีค่ะ”

“มีทางเลือกอะไรบ้างครับ”

“โค้ชคะ  จะเริ่มพร้อมกันเลยสี่คน  หรือเริ่มทดลองคนเดียวก่อนดี”

“มีทางเลือกอะไรอื่นอีกครับ”

“อาจจะเริ่มสองคน  หรือสามคน  ก็ได้  วิธีไหนดีที่สุดคะ”

“คุณดาริน  ผมเสนอเกณฑ์ในการประเมินทางเลือกดังนี้ครับ

a. ความสามารถในการโค้ชของคุณ
b. ความเต็มใจในการถูกโค้ช
c. สิ่งแวดล้อมในการทำงานที่นี่”

เธอคิดสักครู่ก่อนบอกว่า

“หลังจากประเมินทั้งสามเงื่อนไขแล้ว  คิดว่านำร่องโดยการโค้ชคนเดียวก่อนดีกว่าค่ะ  โค้ชคิดว่าควรเริ่มกับใครดีคะ”

“คุณดาริน  จากประสบการณ์ผม  โค้ชชี่ที่ได้ประโยชน์สูงสุดจากการโค้ชผู้บริหารมีคุณสมบัติดังนี้ครับ

1. ปรารถนาที่จะเปลี่ยนแปลงตนเอง มิใช่ถูกบังคับให้เปลี่ยน
2. มีใจเปิดกว้าง
3. มีเป้าหมายชัดเจนในอาชีพ
4. ประสบความสำเร็จในตำแหน่งปัจจุบันและพร้อมจะเติบโตไปขั้นต่อไปแล้ว”

“โค้ชคะ  ดารินคิดว่าคุณสุทัสมีคุณสมบัติครบเลย”

“คุณดาริน  คิดว่าจะเริ่มการโค้ชคุณสุทัสอย่างไรครับ”

“ดา รินต้องให้แน่ใจก่อนว่าเขาต้องการได้รับการโค้ชจากดารินก่อนจริงๆ  เขามีคุณสมบัติสามข้อที่เหลือเต็มเปี่ยมอยู่แล้วคะ  แต่เรื่องความเต็มใจนี่ต้องเช็คกันตรงๆเลย"

“ดีครับ  เราไม่สามารถเปลี่ยนคนที่ไม่อยากเปลี่ยนได้  วางแผนจะคุยอย่างไรครับ”

“ดา รินจะขอนัดคุยค่ะ  แล้วจะเริ่มด้วยการพูดถึงแผนพัฒนาตนเองของเขาก่อน  ในแผนฯจะถามเขาว่าเรื่องไหนที่เขาคิดว่าดารินจะช่วยโค้ชเขาได้”

“ดีครับ  คิดว่าน่าจะเป็นเรื่องไหนครับ”

“คิด ว่าน่าจะเป็นเรื่องการจัดการกับความไม่แน่นอนค่ะ  เรื่องนี้เขาทำได้ดีในระดับของเขาแล้ว  แต่หากเขาเป็นซีอีโอในสามปีข้างหน้า  เขาจะต้องพัฒนาอีกเยอะทีเดียวค่ะ”

“ดีเลยครับ  สมมติว่าเขาตกลงยอมให้คุณโค้ชและหัวข้อก็ตกลงกันได้แล้ว  ยังไงต่อครับ”

“โค้ช  ดารินว่าจะหารือกับเขาเรื่องการนัดหมาย  คิดว่าตารางที่เหมาะควรเป็นอย่างไรคะ”

“คุณ ดาริน  มันขึ้นอยู่กับประเด็นที่โค้ช  เวลาและสถานที่ที่เอื้ออำนวยสำหรับทั้งคู่  วิธีที่ผมถนัดคือเจอกันถี่หน่อยตอนเริ่ม  แล้วค่อยๆทอดระยะการพบกันให้ห่างออกไปหลังจากสามหรือหกเดือนแล้ว”

“โค้ช คะ  ดารินจะปรึกษากับเขาตามเกณฑ์ที่ว่าค่ะ  เขาอาจจะถามความเห็นดารินกลับก็ได้  ในกรณีนั้น  ดารินจะเสนอว่าเราน่าจะพบกันทุกสองสัปดาห์สำหรับสามเดือนแรก  และเปลี่ยนเป็นทุกสามสัปดาห์หลังจากนั้นอีกสามเดือน  พอครบหกเดือนเราก็มาประเมินผลกันว่าจะเอาอย่างไรต่อดี”

“คุณดารินครับ  คิดว่าต้องเตรียมตัวอะไรอีกครับ  เพื่อให้แน่ใจว่าการโค้ชคุณสุทัสดำเนินไปได้ด้วยดีครับ”

“ดารินฟังได้ดีค่ะ  แต่ที่อยากพัฒนาคือการตั้งคำถามในการโค้ชให้ดี  คิดว่าต้องทำอย่างไรดีคะ”

“คุณดาริน  ผมแนะนำหนังสือที่ช่วยเรียนรู้เรื่องการตั้งคำถามในการโค้ชสองเล่มคือ

1. Quiet Leadership โดย David Rock.
2. Coaching for performance โดย John Whitmore.”

“ขอบคุณค่ะโค้ช  แต่ดารินก็อยากได้เทคนิคการถามสำหรับโค้ชมือใหม่ด้วยคะ”

“ได้เลยครับ  หากคุณต้องการตั้งคำถามเพื่ออำนวยความคิดในระหว่างโค้ช  ผมมีคำแนะนำดังนี้ครับ

1. บอกเขาตั้งแต่แรกเลยว่าเราจะใช้คำถามในการโค้ชเยอะ  ประโยชน์ก็คือเราแต่ละคนมีแบบแผนความคิดที่เป็นเอกลักษณ์  วิธีที่เราคิดเกี่ยวกับปัญหาและทางแก้นั้นมีวิธีคิดที่แตกต่างกันไปแล้วแต่ บุคคล  ดังนั้นการโค้ชที่ดีจะใช้การถามเพื่อให้คนค้นหาคำตอบที่เวิร์คสำหรับแต่ละคน

2. ขอนุญาตถามก่อนถามทุกครั้ง  เพราะว่าการถามให้คนคิดนั้นเป็นการเรียกร้องที่สูงมาก  หากเขาไม่พร้อมจะถูกถามแล้วละก็ถามไปก็ไม่มีคำตอบ

3. ในตอนแรกๆใช้คำถามแบบมีทางเลือกให้เขาตอบบ้าง  เช่น  มีทางแก้ปัญหานี้สองทาง  คือ ทางแก้ a.  และทางแก้ b.  คิดว่าทางไหนเหมาะสำหรับคุณครับ

4. เมื่อถามโค้ชชี่มือใหม่แล้วเขาตอบ  ขอบคุณที่เขากล้าตอบ  หลังจากนั้นให้พยายามมองหาส่วนที่ถูกแล้วกล่าวชมเชยคำตอบส่วนที่ถูกนั้น

หลังจากจบการโค้ชแต่ละครั้บ  ทบทวนตนเองว่า

- ทำอะไรได้ดี
- ทำอะไรพลาด
- เราคิดว่าเราสามารถจะทำอะไรอื่นที่แตกต่างไปจากเดิมได้บ้าง

มันเป็นกระบวนการเรียนรู้นะครับ”

“ขอบคุณมากเลยค่ะโค้ช”
