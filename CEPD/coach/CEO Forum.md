CEO Forum ที่ Thailand Coaching Academy เช้านี้ (16/3/58) กับปรมาจารย์รุ่นเดอะคุณวิศิษฐ์ วงศ์วิญญู (อาใหญ่)
1) ทุกเช้าที่ตื่นขึ้นมา 17 วินาทีแรกของชีวิตในวันใหม่ เราจะแนบชิดอยู่กับ source (ครูหรือเสียงภายในตัวเรา) ความคิดแรกที่เกิดขึ้นจะส่งผลให้เกิดพลัง (momentum) นำพาความคิด ความรู้สึกที่คล้ายๆ กันให้เกิดขึ้นทั้งวัน เพราะฉะนั้นใน 1-2 นาทีแรกหลังจากตื่น อย่าเพิ่งรีบร้อนทำอะไร ให้ฟังเสียงภายในของตัวเองเพื่อซึมซับพลังดีๆ
2) การเดินทางของความคิด (ในองค์กร)
 - แนวทางเก่า เป็นแบบ Top Down ซึ่งสร้างปัญหาหลายอย่างเช่น คนฟังไม่เข้าใจความคิดนั้น(แต่ไม่กล้าถาม), คนทำงานขาดการมีส่วนร่วมทำให้ไม่รู้สึก Engage, ถ้อยคำหรือภาษาที่ใช้มีไม่เพียงพอที่จะสื่อสารให้เข้าใจความหมายลึกๆ ได้
 - แนวทางใหม่ ... นักคิดต้นแบบ 2 คน
 2.1) มาการ์เร็ต วีดเลย์ - องค์กรควรปล่อยให้ข้อมูลไหลอย่างอิสระในทุกทิศทุกทาง, ให้พนักงานทุกคนแปลความหมายของสิ่งที่สื่อสารได้อย่างเต็มที่ ซึ่งจะส่งผลให้มีความคิดสร้างสรรค์ใหม่ๆ เกิดขึ้นในองค์กร
 2.2) เดวิด โบห์ม - การสื่อสารทุกๆ ขั้นตอนจะเกิดความ 'เหลื่อม' ของความเข้าใจ แต่จะก่อให้เกิดความคิดสร้างสรรค์ใหม่ๆ
3) องค์กรสีเทอร์ควอยซ์ (ตามแนวคิดของ Dennis Bakke) - เขาเชื่อว่าบุคลากรในองค์กรส่วนใหญ่ไม่รู้สึก Engage เพราะไม่คิดว่าตัวเองสามารถสร้าง Impact อะไรได้ ดังนั้นหากอยากเพิ่ม Engagement ต้องให้คนทำงานรู้สึกสนุก โดยให้เขาเป็นคนตัดสินใจในเรื่องที่เกี่ยวข้องกับตัวเขาเองให้มากที่สุดเท่า ที่เป็นไปได้ สุดท้ายต้องเดินทางไปสู่องค์กรที่สามารถจัดการตัวเองได้ (Self-managed Organization)
4) การจะไปสู่องค์กรที่สามารถจัดการตัวเองได้ ต้องอาศัยปัจจัยสำคัญ 2 อย่างคือ
 4.1) Advise-Process : คนที่ริเร่ิมโครงการหรือไอเดีย จะเป็น 'เจ้าภาพ' ของเรื่องนั้น แต่ก่อนจะลงมือทำต้องขอคำปรึกษาจากผู้ที่เกี่ยวข้องให้เพียงพอก่อน
 4.2) Feedback Loops : ต้องได้รับ Feedback อย่างสม่ำเสมอทั้งจากเพื่อนร่วมงาน, กลุ่มและผู้บริหาร
5) องค์กรต้อง 'ดูแลคนให้ครบคน' คือไม่ใช่ดูแลแค่ "สมอง" กับ "มือ" แต่ต้องดูแล "หัวใจ" ของพนักงานด้วย
6) องค์กรต้องพัฒนาไปอย่างสิ่งมีชีวิต - มนุษย์เราไม่ได้เติบโตตลอดเวลา สิ่งเดียวในร่างกายคนที่เติบโตตลอดเวลาคือ 'เซลมะเร็ง' ! แต่องค์กรส่วนใหญ่ถูก Drive ด้วยการเติบโต (Growth) เพียงอย่างเดียว