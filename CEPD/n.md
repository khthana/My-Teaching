# วาทะ อ. ณรงค์วิทย์ แสนทอง 

#ถามตัวเองทุกวัน
ใครหุงข้าวให้เรากิน
ใครทำอาหารให้เรากิน
ใครดูแลเรายามเจ็บป่วย
ใครดูแลเรื่องที่อยู่อาศัย เสื้อผ้า
ใครใส่ใจเราทุกวัน

#แล้วเราหละ
ทำอะไรให้กับคนๆนั้น
มากกว่า เท่ากับ หรือน้อยกว่า
คนนอกที่เป็นแค่เพื่อนทำงาน
เพื่อนกิน เพื่อนเที่ยว คนรู้จัก

#หลักการคิดเราถูกหรือผิด
ที่เราทำทุกอย่างเพื่อคนอื่น
เอาเวลามีค่าของตัวเองไปให้คนอื่น
แคร์ความรู้สึกคนอื่น แม้คนไม่รู้จัก
ให้อภัย ยกโทษคนอื่นง่ายกว่าคนที่รักเรา
แถมยังระเบิดอารมณ์ใส่เขาอีก
อย่างนี้เรียกว่า "ยุติธรรม" ไหม

#เคยมีไหม
ที่มีเวลาโดยไม่เงื่อนไข
เดี๋ยวต้องทำงานส่ง เดี๋ยวต้องไปประชุม
เดี๋ยวต้องออกไปพบลูกค้า
เดี๋ยวต้องนัดเพื่อน ทำรายงาน
เดี๋ยวมีแขกมาหา ตอบไลน์

=======================================

#ถ้าเวลาเรามีค่าจริง

ข้ออ้างที่เราชอบบอกว่าเวลาเรามีค่า
เราต้องทำงานหาเงิน
เราต้องออกไปพบลูกค้า
เราต้องทำโน่นนี่นั่นตลอดเวลา
เหมือนคนบ้างาน

#เวลาเขาหรือเวลาเรา
ถ้าในขณะที่เรากำลังทำงาน
และบอกว่าเวลาเรามีค่านั้น
นั่นคือเวลาเดียวกันกับคนรักเราทุกข์
นั่นคือเวลาเดียวกันกับที่ลูกเราหลงผิด
นั่นคือเวลาเดียวกันกับคนรอบข้างเรา
ต้องการมีใครสักคนอยู่เคียงข้าง

#เรายังคิดว่าเวลาที่มีค่าของเรานั้น
ยังมีค่ามากพออีกหรือไม่
ถ้าความสำเร็จเราต้องแลกกับความทุกข์
ของคนที่เรารักและรักเรา

#เคยถามเขาสักคำไหมว่า
สิ่งที่เราฝันไว้ ใช่สิ่งที่เขาอยากได้

=========================================

ถ้าถามว่า "ความสุขอยู่ที่ไหน"
ความสุขของคุณหน้าตาเป็นอย่างไร
ช่วยอธิบายให้หน่อยซิ

แล้วตอนนี้ความสุขนั้นมันอยู่ตรงไหนแล้ว
อยู่ในหรือนอกตัวคุณหละ

ความสุขนั้นมันอยู่ตลอดหรือมันอยู่เป็นพักๆ
มาเป็นช่วงๆ
แล้วถ้ามันอยู่ตลอดเวลาคิดว่าความสุขนั้น
ใันจะสุขตลอดไปไหม
ถ้าไม่...คุณจะจัดการกับการบริหารความสุขนั้นได้อย่างไร

หนึ่งปีผ่านไปลองหยุดนั่งถามตัวเอง
และตอบตัวเองบ้างนะครับ
เพราะหลายครั้ง คนหลายคน
วิ่งหาแต่คำถาม โดยไม่ค่อยให้ความสำคัญ
กับคำถามที่เป็นบ่อเกิดของความสุขที่แท้จริง

เวลาหมดไปกับการวิ่งไล่ล่าหาคำตอบ
กว่าจะได้คำตอบ....ก็สายไปซะแล้ว

